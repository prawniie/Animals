Finsk lapphund är en hundras från Finland, en vallande spets som är en av tre raser lapphund. Den är intelligent, modig, lugn, läraktig och arbetsvillig med mjuka drag, trogen och med en päls som lämpar sig för subarktiskt klimat. Den är lämplig för vallning, särskilt renvallning, och kan användas som jakthund, ofta till småvilt, och även som spårhund. Den har goda egenskaper som lämpar sig väl för alla hundsporter.